

Het is zover: Google toont tweets in zoekresultaten
Google+
Elke De Pourcq
editor newsmonkey
19 mei 2015

27
 TWEETS
11
 SHARES
Het is officieel: Twitter en Google gaan samenwerken, wat betekent dat jouw tweets kunnen verschijnen in Googles zoekresultaten. Dat is niet onbelangrijk: Twitter geldt als hét nieuwskanaal, waar nieuws vaak eerder verschijnt dan op nieuwssites. Op deze manier hoopt Google sneller nieuws te kunnen spotten én verspreiden.

Twitter en Google maakten het nieuws ongeveer gelijktijdig bekend, elk via eigen kanalen - en Twitter natuurlijk.

Eerst VS, dan andere landen

De dienst gaat onmiddellijk in voor Amerikanen die googelen in het Engels via de app en de mobiele site. Wie googlet via een computer moet nog even wachten. De dienst wordt in de komende maanden uitgebreid naar andere landen.

Het lijkt er niet op dat je 'zomaar' tweets in de zoekresultaten krijgt of toch niet altijd: volgens Google moet je een specifieke zoekopdracht intypen zoals 'onderwerp twitter'. Klik je op een tweet, dan word je doorgestuurd naar Twitter.

Twitter stelt het enigszins anders voor: volgens hen krijg je ook tweets te zien, voor de andere resultaten zoals de officiële website als je gewoon een onderwerp intypt. Ook zoeken op hashtag zou resultaten opleveren.

Oud idee

Al in februari was duidelijk dat het idee terug op tafel lag. Eigenlijk werd daarover in 2009 al een akkoord gesloten, maar toen Google met Google+ op de proppen kwam werd het weer in de koelkast gestopt. Nu Google+ zowat dood en begraven is, werd het tijd om het oude idee van onder het stof te halen. En met succes ...

Bron: Google, Twitter







Nog leuker dan het gebeuren zelf: Amerikanen in de war door het Songfestival
Google+
Elke De Pourcq
editor newsmonkey
23 mei 2015

10
 TWEETS
383
 SHARES
Vanavond is het grote finale van het Eurovisiesongfestival, en hoewel elke Europeaan er 362 dagen per jaar niets over wil horen, gaan we 3 dagen per jaar zot. Zo zot dat het zélfs opvalt in Amerika. Waar er na 60 edities nog altijd mensen zijn die geen idéé hebben waarover het gaat.
Eurovisie... what?